======Sosnia

Sośnica - jedna z dzielnic Gliwic usytuowana przy granicy z Zabrzem. Jest to najbardziej zaludniona część miasta (w 2019 roku niecałe 18tys mieszkańców). Jej historia sięga nawet czasów średniowiecza. Założył ją jako wieś biskup wrocławski w 1260 roku. Zajmowano się tu głównie hodowlą bydła i rolnictwem (szczególnie uprawianiem chmielu). W 1921 po podziale Górnego Śląska Sośnica pozostała na terenach niemieckich. Zabrze i Gliwice wyraziły wtedy zainteresowanie i chciały przyłączyć ją jako dzielnice. Finalnie trafiła właśnie do Gliwic.

Sośnica posiada całkiem spory teren, który warto zdecydowanie zobaczyć. Z ciekawych rzeczy możemy odwiedzić ponad 100 letni kościół pw. Najświętszej Marii Panny Wspomożenia Wiernych, świeżo wyremontowane stawy ze ścieżkami rowerowymi i ławeczkami, stadion oraz las na granicy z Zabrzem. Warto wspomnieć również jako ciekawostkę, że właśnie z Sośnicy pochodzi wielu znanych piłkarzy takich jak Lukas Podolski czy Włodzimierz Lubański. Znajduje się tu także jeden z największych węzłów drogowych w Polsce.

======Zwyciestwa

Ulica Zwycięstwa w Gliwicach - jedna z najważniejszych ulic znajdujących się w Gliwicach. Została wytyczona już w latach 80. XIX wieku. Przy ulicy Zwycięstwa mają siedzibę między innymi: Urząd Miejski w Gliwicach, Hotel Diament w Gliwicach, firmy, przedsiębiorstwa handlowo-usługowe, banki, Regionalna Izba Przemysłowo-Handlowa w Gliwicach czy Centrum Wolontariatu. Ulica łączy starówkę z dworcem kolejowym. Przechodząc wzdłuż tej ulicy warto zwrócić uwagę na style w jakich wykonane są okalające ją budynki. Śmiało możemy stwierdzić, że jest to jedna z ładniejszych ulic jakie możemy zobaczyć w Gliwicach i okolicy.


======Kosciol

Kościół Wszystkich Świętych w Gliwicach pochodzi z XV–XVI wieku. Znajduje się w Gliwicach-Śródmieściu oraz został wpisany do rejestru zabytków nieruchomych województwa śląskiego. Jest to orientowana budowla trójnawowa, halowa, z trójprzęsłowym prezbiterium i czteroprzęsłowym korpusem, stylistycznie zaliczana do gotyckich świątyń śląskich. Prezbiterium zamknięte jest trójbocznie. Ołtarz i ambona barokowe, drewniane.

Pierwsze wzmianki o parafii pochodzą z lat 1279 i 1286, (wzmianki wymieniające księdza Henryka – prawdopodobnie pierwszego proboszcza – pochodzą z 11.XI.1279 r.) Pierwotnie kościół był drewniany i stał na tym samym miejscu, co dzisiejszy (jest to miejsce najwyżej położone na starówce). Nie zachował się żaden dokument dotyczący początków obecnego kościoła pw. Wszystkich Świętych. Pod tym wezwaniem występuje po raz pierwszy w dokumencie z 1467 r. Wnioskując ze sposobu budowy obecnego kościoła, z cyfr umieszczonych nad głównym portalem (1504) i innych danych, powstanie kościoła określa się na lata 1450–1504.

Wyniosła i masywna wieża, przylegająca do korpusu od strony zachodniej, wzniesiona została na przełomie XV i XVI wieku, jako ostatni etap budowy kościoła. Założona na rzucie kwadratu, o niezwykle grubych murach, jest opięta umieszczonymi w narożach wydatnymi skarpami. Jej górna część posiada kształt ośmioboczny i zwieńczona jest galerią, której renesansowa balustrada została zrekonstruowana w XX wieku.

W 1601 r. pożar strawił wyposażenie wnętrza oraz dachy, ale przebudowa doprowadziła do okazałej formy. W XVII wieku pierwotną, ceglano-kamienną fakturę ścian i filarów pokryto tynkiem. W latach 1929 –1942 przeprowadzono gruntowną restaurację kościoła. Wtedy właśnie otrzymał obecny wygląd. Mury otrzymały wtedy okładzinę z cegły maszynowej, a wieża zwieńczenie w kształcie krenelażu. W latach 1930 –1933 nadbudowano również najwyższą część wieży oraz dodano łuki oporowe o ciekawym, rzadko spotykanym, kształcie. W górnej partii wieży, nad lapidarium, znajdują się dwie wieżyczki schodowe, założone na rzucie koła, mieszczące spiralne schody, na których wykuto kilkadziesiąt, częściowo zrekonstruowanych, znaków kamieniarskich

======Parki

Chopina - park położony jest w samym centrum miasta, dzięki czemu zaliczany jest do jednych z najbardziej popularnych miejsc w Gliwicach. W parku znajduje się Palmiarnia Miejska oraz pomnik Fryderyka Chopina, któremu park zawdzięcza swoją nazwę. Przy jednym z wejść znajduje się pomnik poświęcony Gliwiczanom Ofiarom Wojen i Totalitaryzmu.

Chrobry - park ten znajduje się przy ulicy Akademickiej nieopodal Hali Arena oraz lodowiska. W 2018 roku przeszedł renowację w związku z budową Hali. W parku znajduje się wiele atrakcji takich jak plac zabaw, siłownia czy leżaki.

Szwajcaria - park jest usytuowany przy ulicy Łabędzkiej. Miejsce to przeszło rewitalizację kilka lat temu, ponieważ wcześniej było bardzo mocno zapuszczone i zarośnięte. Park przy okazji oczyszczania został udrożniony tam staw i zamontowano fontanne. 

Park Kultury i Wypoczynku - największy pod względem powierzchni park w Gliwicach. Znajduje się w nim nowo wybudowana tężnia solankowa, place zabaw i chodniki z ławkami.


